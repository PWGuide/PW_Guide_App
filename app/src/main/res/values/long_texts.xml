<?xml version="1.0" encoding="utf-8"?>
<resources>
    <string-array name="long_texts_array">
        <item>Budynek został zaprojektowany przez Antoniego Jabłońskiego-Jasieńczyka. Za rok powstania gmachu uznaje się 1903. Od 1916 roku mieści się w nim Wydział Architektury Politechniki Warszawskiej.
             Kiedyś znajdowało się w nim męskie gimnazjum. Gmach powstał z najlepszych materiałów dostępnych w tamtych czasach w stylu secesyjnym. Fabrycznie wyprodukowane elementy, które pokryto tynkiem udawały kamień i ozdabiały ściany.
             Budynek wielokrotnie przebudowywano i modernizowano. W latach 60 wpisano go do rejestru zabytków.</item>

        <item>Centrum Zarządzania Innowacjami i Transferem Technologii Politechniki Warszawskiej (CZIiTT PW) jest ośrodkiem wspierającym transfer technologii i zarządzanie innowacjami oraz prowadzącym innowacyjne projekty badawcze w tych dziedzinach.</item>

        <item>Za projekt budynku odpowiada Czesław Przybylski. Budynek został wzniesiony w latach 1929-1934 razem z gmachem Technologii Chemicznej na terenie dawnego cmentarza ujazdowskiego.
            Początki historii wydziału sięgają „Katedry Elektrotechnicznej” utworzonej w 1898 roku na Wydziale Mechanicznym. Dawne nazwy: „Wydział Budowy Maszyn i Elektrotechniczny” (od 1915 do 1921), „Wydział Elektrotechniczny” (do 1924), „Wydział Elektryczny Politechniki Warszawskiej” do chwili obecnej.
            Mieści się w kilku gmachach znajdujących się na Terenie Centralnym Politechniki Warszawskiej. Władze wydziału oraz dziekanat mieszczą się w Gmachu Głównym przy placu Politechniki 1.
            Z tego wydziału w 1966 wyłonił się późniejszy Wydział Elektroniki i Technik Informacyjnych Politechniki Warszawskiej.</item>

        <item>Wydział Elektroniki i Technik Informacyjnych jest największym pod względem liczby studentów wydziałem Politechniki Warszawskiej.
            Poprzednie nazwy wydziału to: „Wydział Łączności” (do 1966) i „Wydział Elektroniki” (do 1994).</item>

        <item>Wydział Chemiczny jest jednym z najstarszych wydziałów Politechniki Warszawskiej. Został utworzony w 1898 roku jako jeden z trzech wydziałów Instytutu Politechnicznego im. Mikołaja II – technicznego uniwersytetu, który znajdował się na terenie Polski pod zaborem rosyjskim.
            Gmach przy ulicy Noakowskiego 3 został zaprojektowany przez Bronisława Brochowicza-Rogoyskiego i wybudowany w latach 1900 -1901. Został wypalony w czasie II wojny światowej i odbudowany w latach 1948-1952.</item>

        <item>Budynek został wybudowany w latach 1899-1902 według projektu wybitnego architekta tego okresu Stefana Szyllera, autora między innymi gmachu głównego Politechniki.
            Zaprojektowany został w stylu renesansu włoskiego z elementami klasycyzmu, trzykondygnacyjny, złożony z czterech skrzydeł zgrupowanych wokół krużgankowego dziedzińca. Pierwotnie posiadał monumentalne, wysunięte przed gmach skrzydło frontowe. Budynek był w detalach zaprojektowany do funkcji, które miał pełnić.
            W czasie II wojny światowej budynek został znacznie uszkodzony, w latach 1945-1946 odbudowany bez skrzydła frontowego.</item>

        <item>Budynek powstał na przełomie XIX i XX w. Autorem projektu tej budowli jest Stefan Szyller. Oficjalne otwarcie budynku miało miejsce w 1902 roku.
            Efektem prac Szyllera jest reprezentacyjny gmach w duchu architektury późnego historyzmu, czerpiący z dorobku renesansu włoskiego i późnego baroku. Budynek na planie pięcioboku o różnej długości boków jest symetryczny względem osi łączącej środek elewacji frontowej z środkiem zaokrąglonego ryzalitu na styku elewacji tylnych.
            Całość budynku wieńczy grupa rzeźbiarska zaprojektowana przez Piusa Welońskiego, przedstawiająca Geniusza Wiedzy i siedzące u jego stóp kobiety – personifikacje Fizyki i Chemii. Wśród postaci alegorycznych stoi chłopiec, symbol studiującej młodzieży.
            Podczas walk powstańczych w 1944 r. gmach bardzo ucierpiał. Wnętrze zostało wypalone, dach spłonął w całości, a niektóre partie budynku uległy całkowitemu zawaleniu. W 1946 r. rozpoczęto przygotowania do odbudowy obiektu. W ramach odbudowy prowadzonej przez Czesława Duchnowskiego odtworzono przedwojenny obiekt.</item>

        <item>W Gmachu Mechaniki mieści się siedziba Instytutu Elektroenergetyki. Za projekt budynku odpowiada architekt Bronisław Brochwicz-Rogoyski.</item>

        <item>Wydział pod obecną nazwą znany jest od 2016 roku. Nazwę Wydział Instalacji Budowlanych, Hydrotechniki i Inżynierii Środowiska jednostka przyjęła 1 stycznia 2016 r., przekształcając się z Wydziału Inżynierii Środowiska.
            Wydział, którego kontynuacją jest WIBHiIŚ, powstał w 1961 roku jako Wydział Inżynierii Sanitarnej i Wodnej, zmieniając w 1993 roku nazwę na Wydział Inżynierii Środowiska. Wydział Inżynierii Sanitarnej i Wodnej powstał z połączenia Wydziałów Budownictwa Wodnego i Inżynierii Sanitarnej. Oba te wydziały wcześniej wydzielono z Wydziału Inżynierii.</item>

        <item>Wydział został utworzony w 1991 roku w wyniku przekształcenia Instytutu Inżynierii Chemicznej, który funkcjonował na prawach Wydziału od roku 1973.
            Początki Wydziału sięgają 1947 roku, kiedy na Wydziale Chemicznym Politechniki Warszawskiej powstała Katedra Inżynierii Chemicznej kierowana przez profesora Janusza Ciborowskiego.
            W roku 1970 powołano Instytut Inżynierii Chemicznej na Wydziale Chemicznym, który powstał na bazie Katedry Inżynierii Chemicznej oraz Katedry Projektowania Technologicznego kierowanej przez profesora Stanisława Bretsznajdera.</item>

        <item>Wydział Inżynierii Lądowej jest jednym z trzech najstarszych wydziałów Politechniki Warszawskiej. Został utworzony w 1915 roku. Siedzibą wydziału jest budynek przy al. Armii Ludowej 16.</item>

        <item>Wydział Inżynierii Materiałowej Politechniki Warszawskiej powstał w 1991 roku, lecz jego tradycje sięgają 1920 roku, kiedy to na Wydziale Mechanicznym powstała Katedra Technologii Metali z przynależnym do niej Zakładem Metalurgicznym.</item>

        <item>Gmach Instytutu Techniki Cieplnej został wzniesiony w latach 1951–1954 według projektu architekta Józefa Ufnalewskiego.
            W 2015 roku obiekt został wpisany do wojewódzkiego rejestru zabytków.
            Gmach powstał w I połowie lat 50. XX wieku zgodnie doktryną realizmu socjalistycznego, będąc jedną z pierwszych powojennych inwestycji Politechniki Warszawskiej. Inicjatorem budowy gmachu był prof. Bohdan Stefanowski, jeden z głównych twórców warszawskiej szkoły termodynamiki.</item>

        <item>Wydział Mechatroniki został utworzony w 1962 roku pod nazwą Wydziału Mechaniki Precyzyjnej. W 1996 r. został przemianowany na Wydział Mechatroniki. W 1970 r. wydział przeniósł się do nowego gmachu przy ulicy św. Andrzeja Boboli 8.</item>

        <item>Wydział Mechaniczny Energetyki i Lotnictwa powstał w 1960 r. z połączenia Wydziału Mechaniczno-Konstrukcyjnego oraz Lotniczego.
            W roku 1970 w wyniku zamiarów władz centralnych o likwidacji przemysłu lotniczego w Polsce, pomimo protestów władz uczelni i kręgów przemysłu lotniczego zabroniono kształcenia w specjalnościach lotniczych, zmieniono nazwę na Wydział Mechaniczny Energetyki Cieplnej (MEC) oraz zlikwidowano zakłady lotnicze. W maju 1971 zarządzenie odwołano i wydział powrócił do poprzedniej nazwy, a z Zakładów Aerodynamiki, Samolotów i Śmigłowców i Osprzętu utworzono Instytut Techniki Lotniczej i Hydrodynamiki.</item>

        <item>Wydział Matematyki i Nauk Informacyjnych powstał w 1999 roku w wyniku podzielenia Wydziału Fizyki Technicznej i Matematyki Stosowanej.
            Początkowo miał siedzibę w Gmachu Głównym Politechniki Warszawskiej, a w 2012 roku przeniósł się do nowo wybudowanego budynku przy ul. Koszykowej 75.</item>

        <item>Jest jednym z trzech budynków Wydziału Mechanicznego Technologicznego. Mieści się w nim między innymi wydział Inżynierii Produkcji.</item>

        <item>Kompleks domu studenckiego Politechniki Warszawskiej został wzniesiony w latach 1962–1964 według projektu architektów Kazimierza Thora, Józefa Bubicza i Czesława Molendy. Składał się z wieżowca oraz dwóch mniejszych obiektów.
            „Riviera” była pierwszym w Polsce „wysokościowcem” pełniącym funkcje akademika. W latach 70. na parterze budynku mieściła się galeria sztuki Remont.</item>

        <item>Wydział Samochodów i Maszyn Roboczych znajduje się na terenie campusu południowego Politechniki Warszawskiej. Powstał w 1953 r. jako Wydział Samochodów i Ciągników, chociaż historia powstania specjalności samochodowej sięga 1945 r.
            Od 1960 r. funkcjonował pod nazwą Wydział Maszyn Roboczych i Pojazdów, a od 1970 r. pozostaje pod obecną nazwą.</item>

        <item>Budynek Starej Kotłowni wchodzi w skład budynków Wydziału Elektrycznego.</item>

        <item>Gmach Stary Technologiczny wybudowany został z białej cegły w latach 1930-34 dla Wydziału Mechanicznego Państwowej Wyższej Szkoły Budowy Maszyn i Elektrotechniki im. H. Wawelberga i S. Rotwanda (tzw. Szkoła Wawelberga) jako budynek na warsztaty szkolne.
            1951 roku, po połączeniu Politechniki Warszawskiej i tzw. Szkoły Wawelberga, przejęty został przez PW. Obecnie budynek należy do Wydziału Inżynierii Produkcji PW.</item>

        <item>W roku 1948 powołano w Politechnice Warszawskiej Wydział Ruchu Kolejowego przemianowany w rok później na Wydział Komunikacji.  Na Wydziale tym kształcono inżynierów na specjalności eksploatacja kolei i zabezpieczenie ruchu pociągów. W roku 1970 w Politechnice Warszawskiej przeprowadzono reorganizacje i na Wydziale Maszyn Roboczych i Pojazdów powołano Instytut Transportu, który od roku 1972 został samodzielną jednostką organizacyjną na prawach Wydziału.
            W 1992 roku dotychczasowy Instytut przekształcony został w pełno prawny Wydział Transportu.</item>

        <item>Budynek został nierozpoznany. Spróbuj ponownie.</item>
    </string-array>
</resources>